##enɛ hewɔ ni yɛ gbɛ 
##ko nɔ lɛ, 
##Arabia batsɔ 
##“he titri ni atsɔɔ akɛ 
##jatsui fãa gbɛ kɛjɛɔ 
##Boka kɛyaa Anai” 
##yɛ afi 2000 kɛmiimɔ afi 1000 D.Ŋ.B. 
##afii lɛ amli lɛ. 
##Blema maji, mɔji, 
##kɛ hei ni jarayelɔi kɛ amɛkooloi 
##ni tere jatsui toɔ 
##shi yɛ ni yɔɔ 
##Negev yɛ Israel wuoyi lɛ ji 
##odaseyeli ni tsɔɔ akɛ, 
##tsofa ni jeɔ ŋma jarayelɔi 
##lɛ tsɔɔ jɛmɛ. 
##Kuu ko ni atsɛɔ amɛ 
##“World Heritage Centre of UNESCO” 
##lɛ hu tsɔɔ mli akɛ, 
##hei ni tamɔ nɛkɛ lɛ 
##“hãa anaa akɛ, akɛ 
##jarayeli nibii ni shika 
##babaoo yɔɔ mli 
##nɛɛ tsɔ Arabia wuoyi 
##kɛtee Mediteranea.”
##“Tsofai ni jeɔ ŋma ji nibii titri 
##ni asumɔɔ ní akɛye jara, 
##ejaakɛ afimɔɔ amɛ bibiibii, 
##ahɔ̃ɔ kɛ jara ni wa, 
##ni aheɔ waa.”—The Book of Spices
##Jarayelɔi ni hiɛ tsofai ni 
##jeɔ ŋma nɛɛ fɔɔ gbɛfãa 
##aaafee kilomitai 1,800 kɛtsɔɔ Arabia. 
##(Hiob 6:19) Biblia lɛ wie 
##Ishmaelbii gbɛnyiɛlɔi ni tere 
##“tsofai kɛ ŋmai kɛ gbonyowoo tsofa 
##kɛ ohɛ ni jeɔ ŋma” 
##kɛjɛ Gilead kɛmiiya Mizraim lɛ he. 
##Yakob bihii lɛ hɔ̃ɔ amɛnyɛmi 
##nuu Yosef akɛ nyɔŋ 
##amɛhã jarayelɔi nɛɛ.
##“AKƐ JARAYELI MLI SANE ETEKO NƐKƐ DÃ”
##Arabia jarayelɔi lɛ ji mɛi titri ni 
##ye tsofa ni jeɔ ŋma jara, 
##ni amɛfee enɛ afii ohai abɔ. 
##Amɛbafee mɛi titri ni hɔ̃ɔ tsofai 
##ni jeɔ ŋma tamɔ kashia kɛ 
##sinamon ni anáa kɛjɛɔ Asia lɛ. 
##Bɔ ni afee ni maji ni bɔle 
##Mediteranea ŋshɔ lɛ mli bii 
##lɛ akaya hei 
##ni anáa tsofa ni jeɔ ŋma lɛ yɛ ni 
##amɛ diɛŋtsɛ amɛyahe hewɔ lɛ, 
##Arabiabii lɛ tãa 
##adesãi gbeyei gbeyei ni 
##tsɔɔ bɔ ni osharai yɔɔ tsofai 
##ni jeɔ ŋma nɛɛ ataomɔ mli. 
##Akɛni atsɔɔɔ hei ni anáa tsofai 
##ni jeɔ ŋma lɛ kɛjɛɔ hewɔ lɛ, 
##wolo ko (The Book of Spices) wie akɛ, 
##“akɛ jarayeli mli sane eteko nɛkɛ dã.”
##Mɛɛ adesãi nɛkɛ Arabiabii lɛ tã? 
##Herodotus ni ji Hela yinɔsaneŋmalɔ 
##ni hi shi yɛ afi 400 D.Ŋ.B. 
##lɛ wie adesãi ni Arabiabii 
##lɛ tãa ni kɔɔ loofɔji ni he 
##yɔɔ gbeyei ni kɛ sinamon tso hetotoi 
##feɔ tsui yɛ gɔji ni anyɛɛɛ 
##nɔ aya lɛ nɔ lɛ he. 
##Eŋma akɛ, bɔ ni afee ni nine 
##ashɛ sinamon ni ashwɛɛɛ he 
##kwraa nɛɛ nɔ lɛ, 
##mɛi ni taoɔ tsofa nɛɛ kɛ 
##loo ni afɔlɔ lɛ agboi agboi 
##shwieɔ gɔji lɛ ashishi. 
##Ni loofɔji lɛ bakɔlɔɔ loi lɛ 
##babaoo kɛyaa amɛtsui lɛ amli, 
##ni no hãa amɛtsui lɛ kumɔɔ 
##kɛbashwieɔ shikpɔŋ. 
##Kɛkɛ lɛ, mɛi ni taoɔ lɛ kɛ oyaiyeli 