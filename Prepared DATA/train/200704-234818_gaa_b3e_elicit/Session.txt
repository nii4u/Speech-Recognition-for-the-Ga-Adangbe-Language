##Wɔshiɛmɔ Kɛ Wɔshihilɛ Akɛ Kristofoi Kpee Lɛ He Gbɛtsɔɔmɔi
##Emli Saji Hiɛkpamɔ
##Nyɔŋmɔ Wiemɔ Lɛ Mli Jwetrii
##Wiemɔ, Pɛimɔ Ŋmalɛi Lɛ Amli Jogbaŋŋ
##Biblia Kanemɔ
##Kasemɔ Bɔ Ni Ashiɛɔ Jogbaŋŋ
##Shiɛmɔ Wiemɔ He Vidioi
##Klɛŋklɛŋ Sanegbaa
##Sɛɛkuukɛsaramɔ
##Biblia Mli Nikasemɔ
##Hii Shi Akɛ Kristofonyo
##Asafoŋ Biblia Nikasemɔ Naamuu
##Okɛ Ojwɛŋmɔ Ama Nikanemɔ Kɛ Nitsɔɔmɔ Nɔ 15
##Ŋaawoo Be
##Be Ni Kpokpaa Nɔkwɛlɔ Lɛ Eba
##Otsi Ni Abaaya Kpokpaa Nɔ Kpee Loo Kpokpaa Wulu Nɔ Kpee
##Otsi Ni Abaaye Kaimɔ Lɛ
##Wɔshiɛmɔ Kɛ Wɔshihilɛ Kpee Lɛ Nɔkwɛlɔ
##Wɔshiɛmɔ Kɛ Wɔshihilɛ Kpee Lɛ Sɛinɔtalɔ
##Onukpai Akuu Lɛ Saji Ahe Gbɛjianɔtolɔ
##Ŋaawolɔ Ni Yeɔ Buaa
##Skul Nifeemɔi Yɛ Asa Ni Ji Enyɔ Loo Etɛ Lɛ Nɔ
##Vidioi
##Wɔshiɛmɔ Kɛ Wɔshihilɛ Akɛ Kristofoi kpee lɛ mli nifeemɔi
##yɛ Wɔshiɛmɔ Kɛ Wɔshihilɛ Akɛ Kristofoi​
##Kpee Nifeemɔ Wolo lɛ mli, 
##ni ehe gbɛtsɔɔmɔi hu ni nyiɛ sɛɛ nɛɛ. 
##Esa akɛ awo shiɛlɔi fɛɛ hewalɛ ni amɛkɛ 
##amɛhe awo skul nifeemɔi lɛ amli. 
##Abaanyɛ ahã mɛi krokomɛi ni baa asafoŋ kpee 
##daa lɛ kɛ amɛhe awo skul nifeemɔi lɛ amli 
##kɛ́ amɛkpɛlɛɔ Biblia lɛ mli tsɔɔmɔi lɛ anɔ, 
##ni amɛbaa amɛjeŋ yɛ Biblia mli 
##shishitoo mlai lɛ hu anaa.
##HIƐKPAMƆ Miniti 
##Daa otsi lɛ, 
##kɛ́ alá ni asɔle kɛje kpee lɛ shishi lɛ, 
##Wɔshiɛmɔ Kɛ Wɔshihilɛ Kpee lɛ sɛinɔtalɔ 
##lɛ baatee nyɛmimɛi lɛ amiishɛɛ 
##shi kɛhã nifeemɔi ni baaya 
##nɔ yɛ kpee lɛ shishi lɛ. 
##Esa akɛ sɛinɔtalɔ lɛ awie 
##otii ni asafo lɛ baaná he sɛɛ waa lɛ ahe.
##NYƆŊMƆ WIEMƆ LƐ MLI JWETRII
##Wiemɔ: Minitii 
##Atsɔɔ wiemɔ ni abaahã lɛ saneyitso 
##kɛ emli otii enyɔ loo etɛ yɛ 
##Wɔshiɛmɔ Kɛ Wɔshihilɛ Kpee Nifeemɔ Wolo lɛ mli. 
##Esa akɛ asafoŋ onukpa ko loo asafoŋ 
##sɔɔlɔi lɛ ateŋ mɛi ni le nitsɔɔmɔ 
##jogbaŋŋ ahã wiemɔ nɛɛ. 
##Kɛ́ abaaje Biblia mli wolo ko 
##kanemɔ shishi yɛ otsi ko mli lɛ, 
##abaajie ehiɛkpamɔ vidio. 
##Wielɔ lɛ baanyɛ agbala jwɛŋmɔ 
##kɛya otii komɛi ni yɔɔ vidio lɛ
##mli ni kɔɔ saneyitso lɛ he lɛ 
##anɔ yɛ ewiemɔ lɛ mli. 
##Shi esa akɛ ewie otii ni yɔɔ 
##nifeemɔ wolo lɛ mli lɛ hu ahe. 
##Agbɛnɛ hu, 
##akɛni ato mfonirii kɛ ŋmalɛ mli
##otii ni fata he lɛ ahe gbɛjianɔ 
##koni ehã anu otii ni yɔɔ wiemɔ lɛ 
##mli lɛ ashishi jogbaŋŋ hewɔ lɛ, 
##esa akɛ wielɔ lɛ kɛ 
##nibii nɛɛ atsu nii, 
##bɔ ni be baaŋmɛ gbɛ.
##Pɛimɔ Ŋmalɛi Lɛ Amli Jogbaŋŋ: 
##Nifeemɔ nɛɛ ji sanebimɔ kɛ hetoo, 
##esaaa akɛ akpaa hiɛ, 
##ni esaaa akɛ amuɔ naa hu. 
##Asafoŋ onukpa ko loo asafoŋ 
##sɔɔlɔi lɛ ateŋ mɛi ni le nitsɔɔmɔ 
##jogbaŋŋ baatsu he nii. 
##Bɔ ni saji otii etɛ lɛ 
##eko fɛɛ eko kɔɔ nyɛsafo lɛ he ehãa 
##lɛ ji nɔ ni baatsɔɔ be falɛ 
##ni wielɔ lɛ kɛbaatsu 
##eko fɛɛ eko he nii. 
##Shi esa akɛ ebi saji lɛ fɛɛ. 
##Agbɛnɛ hu, 
##ebaakwɛ kɛji ehe miihia ni 
##akane ŋmalɛi ni yɔɔ klɛŋklɛŋ 
##sanebimɔi enyɔ lɛ anaa 
##lɛ mli kukuji lɛ fɛɛ lo. 
##Esa akɛ hetoi ni abaahã lɛ 
##aye sɛkɛŋsii 30 loo nɔ ni shɛɛɛ nakai.
##Minitii 4 loo nɔ ni shɛɛɛ nakai. 
##Esa akɛ nyɛmi nuu ko atsu skul 
##nifeemɔ nɛɛ he nii. 
##Skulnyo lɛ baakane ŋmalɛ 
##ni akɛhã lɛ lɛ, 
##ni esaaa akɛ ekpaa hiɛ loo emuɔ naa. 
##Nɔ ni kpee lɛ sɛinɔtalɔ lɛ baagbala 
##ejwɛŋmɔ kɛya nɔ titri ji, 
##bɔ ni ebaawa skulbii lɛ 
##ni amɛkane nii jogbaŋŋ, 
##amɛkane lɛ bɔ ni abaanu shishi,
##amɛkane lɛ kɛ naatselɛ, 