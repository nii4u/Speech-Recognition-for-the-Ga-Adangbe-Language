##Wolo ko (Santa Claus, a Biography) 
##ni Gerry Bowler ŋma lɛ tsɔɔ akɛ, 
##no mli lɛ Romabii lɛ 
##“nyaa gbii juji ni ayeɔ yɛ fɛ̃i be lɛ mli
##lɛ mli nifeemɔi komɛi ahe lolo.” 
##Ni yɛ anɔkwale mli lɛ, 
##‘amɛtee nɔ amɛye tsutsu gbii juji lɛ, 
##eyɛ mli akɛ atsake hiɛ.’
##Belɛ eyɛ faŋŋ akɛ, 
##naagba titri ni yɔɔ 
##Blonyayeli he lɛ ji akɛ, 
##emli nifeemɔi lɛ ná amɛshishifã 
##kɛjɛ kusumii ni esaaa amli. 
##Nuu ko ni atsɛɔ lɛ Stephen Nissenbaum lɛ 
##tsɔɔ mli yɛ wolo ko (Battle for Christmas) 
##ni eŋma lɛ mli akɛ, 
##Blonya ji “wɔŋjalɔi agbi jurɔ 
##ni akɛ Kristojamɔ eha hiɛ.” 
##Enɛ hewɔ lɛ, 
##Blonyayeli gbeɔ Nyɔŋmɔ kɛ e-Bi, 
##Yesu Kristo he guɔ. 
##Ani esa akɛ wɔbu enɛ 
##akɛ nɔ ko flɛflɛ? 
##Biblia lɛ bi akɛ: 
##“Mɛɛ naanyobɔɔ yɔɔ jalɛ 
##kɛ mlatɔmɔ teŋ? 
##Aloo mɛɛ tsakpãa yɔɔ 
##la kɛ duŋ teŋ?” 
##Tamɔ bɔ ni kɛ́ tso kɔ̃dɔ̃ 
##kɛda ni ehiii jajemɔ lɛ, 
##nakai nɔŋŋ Blonyayeli ekɔ̃dɔ̃ 
##aahu akɛ ‘anyɛŋ ajaje.’—Jajelɔ 1:15.
##Ani Esa Akɛ Kristofoi Aye Blonya?
##Mɛi akpekpei abɔ ni yɔɔ jeŋ fɛɛ lɛ heɔ amɛyeɔ akɛ, 
##Blonyayeli ji Yesu Kristo fɔmɔ gbi jurɔ. 
##Shi, ani obi ohe kɛji Kristofoi 
##ni hi shi yɛ Yesu beiaŋ, 
##titri lɛ mɛi ni bɛŋkɛ lɛ kpaakpa lɛ, ye Blonya? 
##Ani ole nɔ ni Biblia lɛ wieɔ yɛ fɔmɔ gbii ahe? 
##Kɛ́ wɔná sanebimɔi nɛɛ ahetoo lɛ, 
##ebaahã wɔna kɛji esa akɛ Kristofoi 
##aye Blonya loo esaaa akɛ amɛyeɔ.
##Klɛŋklɛŋ lɛ, Biblia lɛ ewieee yɛ 
##he ko he ko akɛ Yesu loo Nyɔŋmɔ tsuji 
##anɔkwafoi lɛ ateŋ mɔ ko ye efɔmɔ gbi. 
##Mɛi enyɔ pɛ Ŋmalɛ lɛ tsĩ amɛtã 
##akɛ amɛye amɛfɔmɔ gbi. 
##Amɛteŋ mɔ ko mɔ ko jáaa Yehowa, 
##Nyɔŋmɔ ni Biblia lɛ wieɔ ehe lɛ, 
##ni nibii gbohii tee nɔ yɛ 
##amɛfɔmɔ gbijurɔyelii lɛ ashishi. 
##Encyclopædia Britannica lɛ wie akɛ, 
##mra beiaŋ Kristofoi lɛ 
##“na fɔmɔ gbijurɔyeli akɛ wɔŋjamɔ nifeemɔ,” 
##ni amɛkɛ amɛhe wooo mli.
##Mɛɛ be afɔ Yesu?
##Biblia lɛ etsɔɔɔ gbi tuuntu nɔ ni afɔ Yesu. 
##Cyclopedia ni McClintock kɛ Strong ŋma lɛ wie akɛ: 
##“Anyɛŋ ana gbi ni afɔ Kristo yɛ Kpaŋmɔ Hee lɛ mli, 
##ni anyɛŋ ana yɛ he ko he ko hu.” 
##Ekã shi faŋŋ akɛ, 
##eji Yesu miisumɔ ni esɛɛnyiɛlɔi lɛ aye efɔmɔ gbi kulɛ, 
##ebaahã amɛle gbi ni afɔ lɛ.
##Nɔ ni ji enyɔ lɛ, 
##Biblia lɛ ewieee akɛ Yesu 
##loo ekaselɔi lɛ ateŋ mɔ ko ye Blonya. 
##New Catholic Encyclopedia lɛ wie akɛ, 
##he klɛŋklɛŋ ni atsĩ Blonya gbijurɔyeli tã yɛ ji, 
##Roma wolo ko ni atsɛɔ lɛ Chronograph, 
##ni Philocalus ŋma lɛ mli, 
##ni “sane ko ni aŋma yɛ afi 336 Ŋ.B.
##lɛ nɔ edamɔ eŋma wolo nɛɛ.” 
##Eyɛ faŋŋ akɛ, 
##be ni Yesu eba shikpɔŋ lɛ nɔ etee, 
##ní aŋma Biblia lɛ hu agbe naa lɛ sɛɛ 
##afii ohai abɔ dani aŋma wolo nɛɛ. 
##No hewɔ lɛ, McClintock kɛ Strong wie akɛ, 
##“jeee Nyɔŋmɔ to Blonyayeli shishi, 
##ni ebɛ K[paŋmɔ] H[ee] lɛ hu mli.”
##Mɛɛ nifeemɔ Yesu fã ekaselɔi lɛ akɛ amɛkai?