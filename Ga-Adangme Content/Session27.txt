##No beaŋ yɛ France lɛ, 
##atsɔɔɔ gbekɛbii ni ji mumui lɛ 
##anii taakɛ bɔ ni atsɔɔ amɛ ŋmɛnɛ lɛ, 
##ni bei komɛi lɛ, gbɛi ni atsɔɔ nɔ atsɔɔ 
##amɛ nii lɛ haa amɛpiŋɔ waa. Kɛlɛ, 
##kɛjɛ migbekɛbiiashi tɔ̃ɔ lɛ, 
##mishihilɛ lɛ hi kwraa fe 
##mumui krokomɛi anɔ̃. 
##Ha magbala mli matsɔɔ bo.
##Beni miye aaafee afii enumɔ
##Tsɔɔlɔi babaoo yasusu akɛ esa 
##akɛ anyɛ gbekɛbii ni ji mumui lɛ anɔ koni amɛwie, 
##ni agbɛnɛ hu amɛkwɛ amɛtsɔɔlɔi lɛ 
##anaabu kɛnu nɔ pɔtɛɛ ni awieɔ lɛ shishi. 
##Akɛ enɛ tsu nii afii komɛi. 
##Anɔkwa, agu mumuii awiemɔ kɛ nitsumɔ 
##kwraa yɛ skul srɔtoi ni yɔɔ France, 
##he ni mida yɛ lɛ amli. 
##Afimɔɔ mumui lɛ ekomɛi po aniji 
##awoɔ amɛsɛɛ beni nikasemɔ yaa nɔ lɛ.
##Yɛ mishihilɛ mli klɛŋklɛŋ afii fioo ni 
##tsɔ hiɛ lɛ amli lɛ, daa otsi lɛ miyeɔ 
##ŋmɛlɛtswai abɔ yɛ yoo ko ni he esa kɛtsɔɔ 
##mumɔi ni miitao awie lɛ anii lɛ ŋɔɔ. 
##Emɔɔ mikadaa loo miyitso ni enyɛɔ minɔ 
##koni makɛɛ nibii komɛi ni mi diɛŋtsɛ 
##lɛ minuuu amɛgbɛɛmɔ lɛ shii abɔ. 
##No beaŋ lɛ, 
##minyɛɛɛ mikɛ gbekɛbii krokomɛi agba sane. 
##Nakai afii lɛ bafee piŋmɔ bei kɛha mi.
##Beni miye afii ekpaa lɛ, 
##akɛ mi tee mumui askul ko ni awɔɔ jɛmɛ. 
##No bafee klɛŋklɛŋ be kwraa 
##ni mikɛ gbekɛbii krokomɛi 
##ni ji mumui bɔi sharamɔ. 
##Biɛ hu agu mumui awiemɔ kɛ nitsumɔ. 
##Kɛ́ ana akɛ okɛ oniji miifee 
##okadii kɛmiiwie nɔŋŋ lɛ, 
##abaaha okɛ owaobii lɛ ahɔlɔ owaobii amli 
##loo abaagbala oyitsɔi. 
##Fɛɛ sɛɛ lɛ, wɔtsɔɔ okadii komɛi 
##ni wɔ diɛŋtsɛ wɔfee lɛ anɔ wɔkɛ wɔniji wieɔ yɛ teemɔŋ. 
##Enɛ ha minyɛ mikɛ gbekɛbii krokomɛi lɛ 
##bɔi wiemɔ agbɛnɛ. 
##Miná miishɛɛ waa, 
##ni etee nɔ afii ejwɛ sɔŋŋ.
##Shi beni miye afii nyɔŋma lɛ, 
##ajie mi kɛtee praimeri skul ko ni jeee mumuii askul. 
##Enɛ gba minaa waa! 
##Miyasusu akɛ gbekɛbii ni ji mumuii lɛ 
##fɛɛ egboi ni mikome too pɛ ni ji mumui ni eshwɛ yɛ je lɛŋ. 
##Miweku lɛ ekaseee mumui awiemɔ 
##ejaakɛ datrɛfoi kɛɛ kɛ́ amɛkɛ mi wie mumuii awiemɔ lɛ, 
##no haŋ manyɛ mawie, 
##no hewɔ lɛ amɛŋmɛɛɛ mi gbɛ ni mikɛ 
##gbekɛbii ni ji mumuii lɛ abɔ. 
##Mikã he mikaiɔ be ko ni mitee 
##datrɛfonyo ko ni tsuɔ toi he nii ŋɔɔ lɛ. 
##Mina mumuii awiemɔ wolo ko kã ekplɔ lɛ nɔ. 
##Beni mina esɛɛ mfonirii lɛ, 
##mikɛ minine tsɔɔ wolo lɛ mikɛɛ, 
##“Miisumɔ nakai wolo lɛ!” 
##Oya nɔŋŋ kɛkɛ ni datrɛfonyo lɛ kɔ wolo lɛ kɛto.
##MIBƆI BIBLIA MLI ANƆKWALEI KASEMƆ
##Mimami bɔ mɔdɛŋ akɛ ekɛ Biblia mli 
##shishitoo mlai atsɔse wɔ. 
##Ekɛ wɔ yaa Kristofoi Yehowa Odasefoi 
##akpee yɛ Mérignac Asafo ni bɛŋkɛ Bordeaux lɛ. 
##Akɛni midako hewɔ lɛ, 
##minuuu nibii ni yaa nɔ yɛ kpeei nɛɛ 
##ashishi lɛ shishi tsɔ. 
##Kɛlɛ, asafoŋbii lɛ toɔ naa, 
##ni be fɛɛ be ni wɔbaaya kpee lɛ, 
##mɔ ko bataa mimasɛi ni eŋmalaa nibii ni 
##awieɔ lɛ etsɔɔ mi. 
##Mihiɛ sɔ suɔmɔ kɛ mɔhesusumɔ kpo 
##ni amɛjie amɛtsɔɔ mi lɛ waa diɛŋtsɛ. 
##Mimami kɛ mi kase Biblia lɛ yɛ shĩa, 
##shi minuuu nibii ni etsɔɔ mi lɛ ashishi jogbaŋŋ. 
##Minu he tamɔ gbalɔ Daniel nu he lɛ,