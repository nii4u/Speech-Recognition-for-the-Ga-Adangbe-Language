##TSƆƆMƆ OBII LƐ ANII
##Petro kɛ Anania Male—
##Mɛni Wɔbaanyɛ Wɔkase Kɛjɛ Mli?
##Taakɛ ole lɛ, amale ji nɔ ko ni owie ni ole akɛ ebɛ mli. 
##Ani omale pɛŋ?— 
##Onukpai komɛi ni sumɔɔ Nyɔŋmɔ lɛ po emale pɛŋ. 
##Ekolɛ ole mɔ ko yɛ Biblia lɛ mli ni male. 
##Atsɛɔ lɛ Petro, 
##eji Yesu kaselɔi 12 lɛ ateŋ mɔ kome. 
##Ha wɔbo nɔ hewɔ ni emale lɛ toi.
##Beni amɔ Yesu sɛɛ lɛ, 
##akɛ lɛ tee osɔfonukpa lɛ shĩa. 
##No mli lɛ, je ena waa diɛŋtsɛ. 
##Petro bote osɔfonukpa lɛ shĩa lɛ mli 
##shi anaaa ehiɛ akɛ Petro ni. 
##Beni la ko kpɛ lɛ, 
##osɔfonukpa lɛ tsulɔ yoo ni ha 
##Petro ba shĩa lɛ mli lɛ na ehiɛ ni eyoo lɛ. 
##Tsulɔ yoo lɛ kɛɛ lɛ akɛ: 
##‘Bo hu té okɛ Yesu, nyiɛɔ.’ 
##Akɛni Petro she gbeyei hewɔ lɛ, ekɛɛ dabi.
##Biblia lɛ kɛɛ akɛ, sɛɛ mli lɛ ‘yoo kroko hu na lɛ.’ 
##Ekɛɛ akɛ: ‘Mɔ nɛ hu kɛ Yesu yɔɔ.’ 
##Petro kɛɛ dabi ekoŋŋ. 
##Be fioo sɛɛ lɛ, mɛi krokomɛi hu tee Petro ŋɔɔ amɛyakɛɛ lɛ akɛ: 
##“Anɔkwale ji akɛ, amɛteŋ mɔ kome ji bo.”
##Petro she gbeyei. 
##No hewɔ lɛ, emale nɔ ni ji shii etɛ nɔ akɛ: 
##‘Mileee nuu nɛɛ!’ Wuɔ gbɛɛ. 
##Yesu kwɛ Petro hiɛ, 
##kɛkɛ ni Petro kai Yesu wiemɔ ni ekɛɛ 
##lɛ ŋmɛlɛtswai fioo ni tsɔ hiɛ lɛ, 
##Yesu kɛɛ lɛ akɛ: 
##“Dani wuɔ aaagbɛɛ lɛ, 
##oookpa yɛ misɛɛ shii etɛ.’ 
##Kɛkɛ ni Petro bɔi yaafo. 
##Sane lɛ dɔ lɛ waa!
##Ani nɔ ko tamɔ nakai baanyɛ aba onɔ?— 
##Ekolɛ oyɛ skul, ni onu ni skulbii lɛ ekomɛi miiwie 
##Yehowa Odasefoi lɛ ahe. 
##Amɛteŋ mɔ kome kɛɛ: 
##“Amɛŋaaa aflaŋaa lɛ.” 
##Mɔ ko hu bakɛɛ akɛ: 
##“Amɛnɔɔɔ amɛhaa amɛmaŋ.” 
##Kɛkɛ ni mɔ kroko hu bakɛɛ akɛ: 
##“Jeee Kristofoi ji amɛ lɛɛlɛŋ, 
##ejaakɛ amɛyeee Blonya.” 
##Nɔŋŋ kɛkɛ ni mɔ kome tsɔ ehiɛ 
##eha bo ni ebi bo akɛ: 
##“Bɛ Yehowa Odasefoi lɛ ateŋ mɔ kome ji bo?” 
##Mɛni obaakɛɛ?—
##Ja okase nii kɛsaa ohe momo dani obaanyɛ 
##oha nakai sanebimɔ lɛ hetoo jogbaŋŋ. 
##No mli lɛ, Petro esako  ehe etoko. 
##Beni abibii lɛ saji ni eshe gbeyei lɛ, 
##emale! Shi edɔ lɛ waa akɛ efee nakai, 
##ni Nyɔŋmɔ kɛ ehe esha lɛ ke lɛ.
##Anania ji mra beaŋ Kristo kaselɔ ko hu ni male. 
##Shi Nyɔŋmɔ kɛ Anania kɛ eŋa Safira fɛɛ ahe eshai ekeee amɛ. 
##Safira kɛ ewu Anania fee ekome ni amɛmale. 
##Ha wɔkwɛ nɔ hewɔ ni Nyɔŋmɔ kɛ Anania 
##kɛ Safira ahe ekeee amɛ lɛ.
##Gbii nyɔŋma sɛɛ beni Yesu eshi ekaselɔi ni 
##eku esɛɛ kɛtee Nyɔŋmɔ ŋɔɔ yɛ ŋwɛi lɛ, 
##abaptisi mɛi aaafee 3,000 sɔŋŋ yɛ Yerusalem. 
##Mɛi nɛɛ ateŋ babaoo jɛ maji ni yɔɔ shɔŋŋ lɛ 
##amli amɛba amɛbaye Pentekoste Gbi Jurɔ lɛ, 
##ni beni amɛtsɔmɔ Yesu kaselɔi lɛ sɛɛ lɛ, 
##amɛsumɔ akɛ amɛbaahi shi be fioo koni 
##amɛkase amɛhemɔkɛyeli hee lɛ he nii. 
##No hewɔ lɛ, 
##Yesu kaselɔi lɛ ateŋ mɛi komɛi 
##kɛ amɛ diɛŋtsɛ amɛshika kwɛ mɛi nɛɛ.
##Anania kɛ eŋa Safira hu hɔɔ amɛnibii 
##komɛi koni amɛná shika ni amɛkɛye 
##amɛbua mɛi ni abaptisi etsɛko nɛɛ. 
##Beni Anania ba ni ekɛ shika lɛ baaha Yesu kaselɔi lɛ, 
##ekɛɛ amɛ akɛ nibii ni ehɔɔ lɛ shika lɛ fɛɛ ekɛba lɛ. 
##Shi jeee nakai kwraa! Ekɔ shika lɛ eko! 
##Nyɔŋmɔ ha Petro le sane nɛɛ, 
##no hewɔ lɛ Petro kɛɛ Anania akɛ: