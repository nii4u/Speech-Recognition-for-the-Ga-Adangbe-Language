##yɛ anɔkwale lɛ mli. Eyɛ mli akɛ no mli lɛ, 
##minyɛko maye mihiɛ ni gboɔ 
##akɛ mikɛ mɛi baagba sane  lɛ nɔ kwraa moŋ, 
##shi minanemɛi ni amɛjeee mumuii lɛ bɔ mɔdɛŋ waa 
##amɛkwɛ koni manu nɔ fɛɛ nɔ shishi jogbaŋŋ. 
##Gbalashihilɛ mli hefatalɔ komɛi, 
##Gilles kɛ Elodie, bɔ mɔdɛŋ waa koni amɛkɛ mi agba sane. 
##Bei pii lɛ, kɛ́ akpa Kristofoi akpeei lɛ, 
##amɛfɔ̃ɔ mi nine koni mikɛ 
##amɛ ayaye nii loo wɔyanu kɔfi, 
##ni no ha mikɛ amɛ 
##naanyobɔɔ lɛ bafee gbagbalii. 
##Mɛɛ miishɛɛ po eji nɛkɛ akɛ okɛ mɛi 
##ni hiɔ shi yɛ Nyɔŋmɔ suɔmɔ 
##gbɛtsɔɔmɔi anaa lɛ baabɔ!
##Miŋa Vanessa ji yelikɛbualɔ kpele kɛha mi
##Asafo nɛɛ mli mikɛ Vanessa ni he yɔɔ fɛo waa lɛ kpe yɛ. 
##Bɔ ni oblayoo nɛɛ nuɔ he ehaa mɔ kɛ bɔ 
##ni ejieee nii amli lɛ ji nɔ ni gbala mi kɛ bɛŋkɛ lɛ. 
##Ehaaa mumui ni mi ji lɛ atsĩ enaa akɛ ekɛ mi baagba sane, 
##moŋ lɛ, ebu lɛ akɛ eji hegbɛ ni 
##ená ni ekɛbaakase mumui awiemɔ. 
##Mitsui bamɔ lɛ, 
##ni wɔbote gbalashihilɛ mli yɛ afi 2005 mli. 
##Eyɛ mli akɛ minyɛɛɛ mikɛ mɛi agba sane jogbaŋŋ moŋ, 
##shi Vanessa eye ebua mi 
##ni minyɛ miye mihiɛ ni gboɔ lɛ nɔ, 
##ni minyɛɔ mikɛ mɛi gbaa sane fe tsutsu lɛ. 
##Mihiɛ sɔɔ bɔ ni eyeɔ ebua mi 
##ni mitsuɔ misɔ̃i ahe nii lɛ waa diɛŋtsɛ.
##NIKEENII KROKO HU NI JƐ YEHOWA DƐŊ
##Afi nɔ ni wɔbote gbalashihilɛ mli lɛ, 
##Yehowa Odasefoi anitsumɔhe nine ni yɔɔ Louviers, 
##yɛ France lɛ tsɛ mi koni miyaye 
##nyɔŋ kome kɛkase bɔ ni atsɔɔ wiemɔ shishi. 
##Yɛ nyɛsɛɛ afii nɛɛ amli lɛ, 
##nitsumɔhe nine nɛɛ ebɔ mɔdɛŋ waa akɛ ebaatsɔɔ asafo lɛ 
##woji babaoo ashishi kɛya French Mumuii Awiemɔ mli 
##koni akɛwo DVD nɔ. 
##Shi akɛni nitsumɔ babaoo yɛ ni abaatsu hewɔ lɛ, 
##ehe bahia ni aná mɛi afata wiemɔ shishitsɔɔlɔi lɛ ahe.
##Miiha wiemɔ ni damɔ Biblia lɛ nɔ yɛ French 
##Mumuii Awiemɔ mli
##Mi kɛ Vanessa fɛɛ nu he akɛ hegbɛ ni miná akɛ 
##miyasɔmɔ yɛ nitsumɔhe nine lɛ ji 
##hegbɛ kpele ni jɛ Yehowa Nyɔŋmɔ ŋɔɔ, 
##shi kɛ́ mawie anɔkwale lɛ, wɔtsui fã fioo. 
##Mɛni baaba wɔmumuii awiemɔ kuu lɛ nɔ kɛ́ wɔshi? 
##Mɛni wɔkɛ wɔshĩa lɛ baafee? 
##Ani Vanessa baaná nitsumɔ ko etsu yɛ Louviers, 
##he ni wɔyaa lɛ? Yehowa kɛ wɔnaagbai lɛ eko fɛɛ 
##eko naa tsabaa ha wɔ yɛ naakpɛɛ gbɛ nɔ. 
##Mina suɔmɔ ni Yehowa yɔɔ kɛha wɔ kɛ mumuii krokomɛi lɛ jogbaŋŋ.
##SƐƐFIMƆ NI MINÁ KƐJƐ NYƐMIMƐI ADƐŊ
##Akɛni mifata wiemɔi ashishitsɔɔlɔi lɛ ahe hewɔ lɛ, 
##minuɔ nɔ fɛɛ nɔ ni afeɔ kɛyeɔ buaa mumuii lɛ shishi jogbaŋŋ. 
##Ni kwɛ miishɛɛ ni miná beni mina 
##nyɛmimɛi babaoo ni miibɔ mɔdɛŋ amɛkɛ mi agba sane lɛ! 
##Mumuii awiemɔ fioo ni amɛkase koni amɛkɛ mi 
##agba sane lɛ ta mitsuiŋ waa. 
##Minuuu he akɛ mihe efee shoo kɔkɔɔkɔ. 
##Nakai nibii lɛ fɛɛ ni amɛfee kɛjie suɔmɔ kpo amɛtsɔɔ mi lɛ 
##haa anaa bɔ ni ekomefeemɔ ni yɔɔ 
##Yehowa webii ateŋ lɛ yɔɔ srɔto kwraa ha.
##Mfoniri ni yɔɔ baafa 12
##Miitsu nii yɛ wiemɔi ashishitsɔɔmɔ ɔfis yɛ nitsumɔhe nine lɛ
##Midaa Yehowa shi waa akɛ etsɔɔ Kristofoi asafo lɛ nɔ 
##ehaa mɔ ko kɛ̃ yeɔ ebua mi be fɛɛ be. 
##Agbɛnɛ hu, mihiɛ sɔɔ gbɛfaŋnɔ fioo ni mitsu 
##kɛye mibua nyɛmimɛi mumuii krokomɛi bɔni afee 
##ni amɛbale wɔ-Bɔlɔ ni yɔɔ suɔmɔ lɛ 
##koni amɛtsĩ amɛbɛŋkɛ lɛ kpaakpa lɛ waa. 
##Miikpa be ni abaajie nibii fɛɛ ni tsĩɔ 
##sanegbaa naa lɛ kɛjɛ shihilɛ mli, 
##kɛ be hu ni mɛi fɛɛ baawie 
##‘wiemɔ krɔŋŋ’—anɔkwalei ni kɔɔ Yehowa Nyɔŋmɔ kɛ eyiŋtoi lɛ ahe
##akɛ adesai aweku ni efee ekome lɛ gbɛ.—Zefania